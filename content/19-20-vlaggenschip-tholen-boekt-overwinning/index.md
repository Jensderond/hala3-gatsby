---
title: Vlaggenschip Tholen boekt overtuigende zege in Roosendaal!
date: 2019-10-12
cover: ../no-photo-today.png
description: |
  Na een tweetal nederlagen tegen Rillandia 2 en Fc Bergen 5 wachtte vandaag in Roosendaal de uitwedstrijd tegen Alliance 5....
tags: [wedstrijdverslag, overwinning, 2019-2020]
---

VLAGGENSCHIP THOLEN BOEKT OVERTUIGENDE ZEGE IN ROOSENDAAL

Na een tweetal nederlagen tegen Rillandia 2 en Fc Bergen 5 wachtte vandaag in Roosendaal de uitwedstrijd tegen Alliance 5. Zij waren nog ongeslagen in de competitie en het beloofde dus een lastige wedstrijd te worden.

Er werd om 12:30 afgetrapt in Roosendaal. De boys begonnen de partij met Boy als sluitpost. De achterhoede bestond uit Sander, Stokkers, Jeroen en Junge, wie tegenwoordig als laatste man speelt in plaats als de koelbloedige spits. Otter, Jens, Dirk en Nabil vormde het middenveld. Ayoub en Himiet complementeerde het sterrenensemble en zij moesten voor de aanvallende dreiging zorgen.

Er werd scherp begonnen aan de wedstrijd. De opbouw van achteruit was goed verzorgd, helaas resulteerde dit naast enkele speldenprikjes niet tot √©chte kansen. Na ongeveer 35 minuten voetballen vond Robin met een uitstekende pass Jens de Rond. Wat er vervolgens gebeurde was voor de meegereisde supporters vanuit Tholen reden tot juichen. Met een uitstekend hard schot in de korte hoek zorgde Jens de Rond, of moeten we zeggen Steven Berghuis, voor de 0-1. De voorsprong werd vastgehouden en de boys gingen aan de thee met deze voorsprong.

De tweede helft kwam Mo Bicep, ofwel Ilias in de ploeg en hiermee maakt hij zijn debuut voor Hala 3. Ook in de tweede helft bleven wij de bovenliggende partij en er werden een aantal goede mogelijkheden gecre√´erd. Uiteindelijk viel dan toch de welverdiende 0-2. Na een schot van Ayoub (nee, Ayoub we tellen hem niet als assist) kon Nabil in de rebound zijn naam op het wedstrijdformulier noteren en de voorsprong werd verdubbeld. Helaas viel vrij snel hierna dan toch, tegen de verhoudingen in, de 1-2 vanuit een corner van de thuisploeg. Vervolgens werd de mentale weerbaarheid van de ploeg zichtbaar, we bleven voetballen en al snel zorgde Ilias voor de bevrijdende 1-3. Ayoub zorgde voor het slotakkoord en met het doelpunt waar hij zo maar snakte zette hij de 1-4 eindstand op het scorebord.

De boys konden voldaan de drie punten in de tas meenemen naar Tholen. Er was goed gevoetbald en hard gewerkt.

Samih en Boris bedankt voor de assistentie als grensrechter vandaag!

Over twee weken krijg de zegereeks mogelijk een vervolg in de thuiswedstrijd tegen Waarde 3. De wedstrijd start dan om 14:30 en u bent uiteraard van harte welkom. üçª

**HALA 3!**
