---
name: thb-moc17-21-09-19
title: Hala 3 sluit openingswedstrijd af met winst!
date: 2019-09-21
cover: hala3-boekt-zege.jpg
description: >-
  De bezoekers van MOC’17 4 hadden een slechte bekercampagne achter de rug en
  alle wedstrijden hebben zij met dubbele cijfers verloren.
---

**Het totaalvoetbal, in het leven gebracht door Rinus Michels in 1974. Vele teams deden een poging om dit na te bootsen. Vandaag 21 september 2019, hebben de jongens van Hala 3 het laten zien.**

De bezoekers van MOC’17 4 hadden een slechte bekercampagne achter de rug en alle wedstrijden hebben zij met dubbele cijfers verloren. Echter hadden zij in de wedstrijd tegen ons hulp van twee spelers van Steenbergen 1 (waar Steenbergen mogelijk niet helemaal content mee is) in geroepen.

De wedstrijd begon weg gelijkopgaand en dit resulteerde niet direct in grote kansen voor een der beide ploegen. Rond de 20e minuut schoot Robin Junge dan eindelijk de 1-0 binnen via een mislukte voorzet, welke in 1x in het doel terecht kwam. Meer geluk dan wijsheid, maar dit telt uiteraard ook.

Een aantal minuten later werd de stand verdubbeld, na een goede voorzet van Arné de Witte schoot Jens den Otter koelbloedig met zijn linkerbeen de 2-0 binnen.

Helaas voor de boys van Hala 3 scoorde een van de ‘gehuurde’ spelers van MOC’17 4 de 2-1. Hierna sloeg er lichte paniek toe maar geluk voor de boys stond Boy van de Velde goed op te letten en kon hij een gelijke ruststand voorkomen.

Net na de thee was het gelukkig al vrij snel raak. Topspits Robin drukte af en zorgde voor de bevrijdende 3-1. Helaas wisten de boys de voorsprong opnieuw niet vast te houden en dit resulteerde in een 3-2 stand. Naast enkele speldenprikjes van MOC’17 werden zij verder niet gevaarlijk. Na een goede steekpass van Jens den Otter ging Robin naar de grond in de zestienmeter, waarna de scheidsrechter een penalty gaf. Helaas mistte Robin de strafschop en hiermee gaf hij aan dat hij niet naar lessen van Collin van de Velde heeft geluisterd, welke altijd zegt “Als ik zelf niet weet waar ik schiet, dan weet de keeper dit ook niet.”.

Gelukkig vrij snel na de gemiste strafschop gooide Jens de Rond, na goede passes van Benjamin van der Griek en Robin Junge, de wedstrijd in het slot en hij zorgde met een goed schot voor de bevrijdende 4-2.

Enkele opstootjes later kwamen de boys van Hala 3 in een vlijmscherpe counter er weer uit en zorgde Yordi de Rond, a.k.a. Dirk Kuyt, voor de terechte 5-2 eindstand.

De derde helft duurde nog lang en gelukkig en volgende week wacht Rillandia 2 als schietschijf van de gretige boys van Hala 3.

**HALA 3!**
