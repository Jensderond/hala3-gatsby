---
title: Hala 3 pakt punt in bloedstollende kraker!
date: 2019-05-04
cover: 040519_field_net_thumbnail.jpg
description: |
  Vandaag stond er opnieuw een derby op het programma voor de boys. Stavenisse 2 was de tegenstander. Vorig jaar werd deze wedstrijd met een 5-1 overwinning afgesloten...
tags: [overwinning, wedstrijdverslag]
---

Vandaag stond er opnieuw een derby op het programma voor de boys. Stavenisse 2 was de tegenstander. Vorig jaar werd deze wedstrijd met een 5-1 overwinning afgesloten. Eerder dit seizoen werd er in het roemruchte Stavenisse met 4-1 verloren. Treinert Boy Van de Velde had opnieuw een variant in petto. We begonnen in een 3-5-2 systeem.

De boys begonnen de wedstrijd voortvarend want na 30 seconden was het al raak. Balverlies van Stavenisse werd afgestraft door spits Arné de Witte en hij schoot vanaf randje zestien de openingstreffer binnen. 1-0 voor Hala 3. Het was een erg gelijkopgaande wedstrijd, maar halverwege de eerste helft was het dan toch raak voor de bezoekers. Na een steekpass schoot de aanvallende middenvelder van Stavenisse de bal beheerst achter Kjeld Nieuwkoop en de stand was weer gelijk. 1-1. Hierna werd Jeroen van Stee vervangen door Mark de la Haye. Mark toch een van de veteranen van dit elftal speelde als invaller een puike wedstrijd. Na de 1-1 kreeg Tholen nog een paar kansen op de voorsprong. Een schot van Robin Junge werd van de lijn afgehaald en een kopbal van Jens Den Otter ging over het doel. De wedstrijd had dan ook een 1-1 ruststand.

In de tweede helft begonnen de boys van Hala 3 wat slapjes. Joeri Stokkers moest de strijd na enkele minuten al staken wegens een blessure. Stavenisse maakte het spel een kreeg steeds meer kansen, gelukkig voor ons werden deze niet benut en bleef de gelijke stand op het scorebord staan. Vanuit een uitbraak werd Arné weggestuurd door Benjamin Van de Griek en hij versierde een strafschop. Arné besloot zelf achter de bal te gaan staan en was zelfverzekerd om de bal achter de keeper te schieten. Hij schoot de bal zowaar achter de keeper, maar ook over en naast het doel (lees ballenvanger). Naar het schijnt dat de Nederlandse Luchtmacht nog steeds met man en macht naar de bal aan het zoeken is. Een aantal minuten voor het eindsignaal schoot Stavenisse de 1-2 binnen. Echter gaven de boys niet op en Robin werd na een prima actie gevloerd door de keeper. Opnieuw een penalty. Arné eiste deze keer (gelukkig) de bal niet op en Benjamin ging achter de bal staan. Hij bleef koel en schoot de 2-2 binnen. De strijd was voorbij en de wedstrijd eindigde in een 2-2 gelijkspel. Hierdoor kwamen de boys 4 punten boven hekkensluiter NOAD’67 4 en lijkt de rode lantaarn niet langer in zicht.

Nog twee competitiewedstrijden te gaan tegen Steenbergen en WHS en dan zit het seizoen er al weer op.

Geniet allemaal nog even van het weekend en tot volgende week!

HALA 3!
