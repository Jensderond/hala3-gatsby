---
title: Titelaspiraties HALA 3 kunnen voorlopig de ijskast in!
date: 2019-09-30
cover: ../no-photo-today.png
description: >-
  Na de overwinning vorige week op MOC’17 4 leefde de boys op een roze wolk. Afgelopen zaterdag wachtte de Oesterdamderby tegen Rillandia 2 en na de 5-2...
---

TITELASPIRATIES HALA 3 KUNNEN VOORLOPIG DE IJSKAST IN

Na de overwinning vorige week op MOC’17 4 leefde de boys op een roze wolk. Afgelopen zaterdag wachtte de Oesterdamderby tegen Rillandia 2 en na de 5-2 overwinning tegen MOC van vorige week waren de verwachtingen uiteraard hooggespannen.

Eerder deze week werden Ayoub Tihani, Himiet Tihani en Yordi de Rond (Dirk) als nieuwe aanwinsten van het sterrenensemble gepresenteerd. Na het langdurig scouten van deze drie jongens door het scoutingsnetwerk van Hala 3 werd er vanuit het technisch hart besloten om vol voor deze jongens te gaan. Urenlange onderhandelingen ging er aan vooraf, maar afgelopen woensdagmiddag konden ze dan eindelijk gepresenteerd worden als nieuwe aanwinsten. Voor de terugkeer van oudgediende Ayoub werd zelfs een recordbedrag op tafel gelegd. Geruchten gaan dat er met de transfer € 5,-, een tosti en 2 lolly’s gemoeid is.

Maar goed, de wedstrijd. Om 12:30 werd er afgetrapt in Rilland, met de drie nieuwe aanwinsten direct bij de wedstrijdselectie.
We kregen tevens versterking van het 2e van Ricardo en Kenny Jansen, bedankt voor het meedoen boys!

De boys begonnen vol overtuiging aan de wedstrijd en dit resulteerde dan ook binnen het kwartier in de 0-1 door Himiet na een heerlijke steekpass van Ayoub. Beide spelers gaven direct hun visitekaartjes af. Helaas ging het hierna in de eerste helft nog mis. Binnen de kortste keren stond het 2-1 voor Rillandia en tot overmaat van ramp werd ons ook nog een 100% strafschop ontnomen na een overtreding op Himiet. De scheidsrechter besloot de strafschop niet toe te kennen en zelfs geel te geven aan Robin Junge voor herhaaldelijk protesteren. Hierna liep de thuisploeg zelfs nog uit naar 3-1 en daarmee gingen we dan ook de rust in.

In de rust werden de koppen weer bij elkaar gestoken. De tweede helft begonnen de boys weer scherp en hadden dan ook de betere van het spel. Helaas voor ons gingen de kansen er niet in en werd ons nogmaals een strafschop ontnomen na een overtreding op Kenny. Weer besloot de bijziende scheidsrechter geen strafschop toe te kennen en opnieuw werd er aan een speler van ons geel gegeven protesteren. Ditmaal het slachtoffer, in dit geval Kenny, zelf. Hierna leek de strijd gestreden en het laatste kwartier besloot Rillandia nog drie doelpunten aan de productie toe te voegen en dit zorgde voor de 6-1 eindstand.

De boys staan dus na de euforie van vorige week weer met beide benen op aarde. Aankomende zaterdag wacht de traditioneel lastige thuiswedstrijd tegen FC Bergen 5. Om 14:30 wordt er afgetrapt in Tholen.

Tot slot wil ik graag melden dat Marion Opree als teammanager aan de technische staf is toegevoegd, hier zijn wij uiteraard content mee en erg blij dat zij ons wil helpen.

**HALA 3!**
