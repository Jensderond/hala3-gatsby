---
title: Opnieuw driepunter voor sprankelend Hala 3
date: 2019-10-27
cover: ../../no-photo-today.png
description: |
  Dat Hala 3 in de lift zit is een understatement. Het team gaat als een raket en dit is te zien aan de resultaten....
tags: [wedstrijdverslag, overwinning, 2019-2020]
---

Dat Hala 3 in de lift zit is een understatement. Het team gaat als een raket en dit is te zien aan de resultaten. Na de knappe 1-4 overwinning tegen Alliance 5 stond zaterdagmiddag de wedstrijd tegen Waarde 3 op het programma. De trouwe supporters vanuit alle hoeken van het land waren uitgelopen voor deze kraker.

Beide ploegen begonnen wat behoudend aan de wedstrijd en naast wat kansjes voor Ayoub gebeurde er niet veel. Libero Robin liet nog eens zien dat hij een meedogenloze verdediger is door goed in te grijpen bij een aanval van de bezoekers en in plaats van de bal rustig over de zijlijn te tikken besloot hij deze bal zonder enige vorm van genade een enorme knal te geven en deze vloog van het sportpark af. Zoekacties van zowel landmacht als luchtmacht hebben helaas nog geen resultaat opgeleverd, maar zij blijven zoeken. Een aantal weken geleden nog vonden zij nog de bal terug van de penalty van Arn√© tegen Stavenisse 2 afgelopen seizoen, wie de bal mijlenver over schoot. Zijn bal werd laatst teruggevonden in Staphorst. Maar goed terug naar de wedstrijd, de supporters van Hala 3 konden na een halfuur dan eindelijk juichen nadat de goed spelende Samih de bal na een geweldige solo tegen de touwen aan had geknald. Met deze 1-0 stand gingen wij dan ook rust in.

De boys gingen met het volste vertrouwen de tweede helft in. Het beeld van de wedstrijd bleef hetzelfde en dit resulteerde al snel in een aantal grote kansen van onder meer Jens en Ayoub, maar deze verzuimden om de score te verdubbelen. De bezoekers werden ook nog een aantal keer gevaarlijk maar Boy hield ons met een aantal uitstekende reddingen prima op de been. Ayoub zorgde dan eindelijk na een prima aanval voor de 2-0 en leek de wedstrijd in het slot te gooien. Jeroen pikte ook nog zijn doelpuntje mee, helaas was dit in eigen goal. 2-1 en de wedstrijd werd toch weer spannend. Een zinderende slotfase volgde, wij vergaten de wedstrijd te beslissen, maar ook Waarde kreeg toch stiekem wat kansjes. Ayoub maakte uiteindelijk aan alle spanning een eind door de beslissende 3-1 binnen te schieten. Hierna maakte scheidsrechter Eric een einde aan de wedstrijd en de 3 punten bleven op Tholen.

Twee overwinningen op rij dus en dit zorgt er voor dat de boys op de 6e plaats op de ranglijst zijn terug te vinden, wat uiteraard een keurige positie is.

Volgende week staat er geen wedstrijd op het programma en zullen wij support geven bij ons 1e elftal, welke de kraker tegen Halsteren 1 speelt. Over twee weken staat voor ons de uitwedstrijd tegen hekkensluiter Krabbendijke 3 op het programma en wie weet word dat wel de derde overwinning op rij.

**HALA 3!**
